---
title: Ania Robaczek ratuje pszczoły - recenzja
excerpt: recenzja książki Ania Robaczek ratuje pszczoly
tags:
  - owady
  - pszczoły
  - przyroda
  - picture book
heroImg: /images/ania-robaczek-ratuje-pszczoly-okladkowe.webp
publisher: Wilga
categories:
  - 3-6
date: '2021-05-16'
---

<Button url="https://gdziekupic.to/buybox.html?id=16906&oid=152457636" />

_Ania Robaczek ratuje pszczoły_ to przepięknie ilustrowana książka o dziewczynce, która rozumie mowę owadów.

Ania kocha dżdżownice, biedronki, ślimaki i motyle. Przygląda się im z zachwytem i zawsze jest gotowa im pomóc. Wie, czego im potrzeba.

<Picture
  src="/images/ania-robaczek-ratuje-pszczoly-1.webp"
  alt="Ania Robaczek ratuje pszczoły"
/>

<Picture
  src="/images/ania-robaczek-ratuje-pszczoly-2.webp"
  alt="Ania Robaczek ratuje pszczoły"
/>

Na urodziny dostaje od babci wyjątkowy prezent, dzięki któremu rozumie małe żyjątka jeszcze lepiej. I to dosłownie! To magiczna lupa, dzięki której dziewczynka słyszy mowę owadów.

<Picture
  src="/images/ania-robaczek-ratuje-pszczoly-3.webp"
  alt="Ania Robaczek ratuje pszczoły"
/>

Dzięki lupie dowiaduje się od pszczół, że grozi im śmiertelne niebezpieczeństwo. Staś – mały sąsiad Ani poprosił tatę, żeby wybetonował ogródek. Chłopiec chce w nim jeździć na rowerze. Ania wkracza do akcji! I to z pomocą mieszkających w okolicy owadów. Szybko okazuje się, że rower jest dla Stasia tylko wymówką. On **boi się owadów**. Tak bardzo, że nienawidzi swojego ogrodu i prawie nie wychodzi z domu...
Rezolutnej dziewczynce i jej małym pomocnikom udaje się przekonać chłopca, że strach ma wielkie oczy, a owady nie zrobią mu nic złego. Są za to bardzo pożyteczne.

<Picture
  src="/images/ania-robaczek-ratuje-pszczoly-4.webp"
  alt="Ania Robaczek ratuje pszczoły"
/>

<Picture
  src="/images/ania-robaczek-ratuje-pszczoly-5.webp"
  alt="Ania Robaczek ratuje pszczoły"
/>

<Picture
  src="/images/ania-robaczek-ratuje-pszczoly-6.webp"
  alt="Ania Robaczek ratuje pszczoły"
/>

Już niedługo, dzięki dzieciom cała okolica zamieni się w zieloną, kwitnącą, przyjazną ludziom i zwierzętom przestrzeń.

<Picture
  src="/images/ania-robaczek-ratuje-pszczoly-7.webp"
  alt="Ania Robaczek ratuje pszczoły"
/>

Choć dziś mamy świadomość, jak ważne są dla ludzkości pszczoły i inne zapylacze, wciąż zbyt mało robimy, żeby je chronić. Cieszę się, że na rynku pojawiają się książki, które pomagają uświadomić to dzieciom.

_Ania Robaczek ratuje pszczoły_ to książka, obok której trudno przejść obojętnie. Ilustracje naprawdę przykuwają uwagę. Są zabawne, soczyście kolorowe, pełne szczegółów. Bohaterowie książki – ci dwu, cztero a nawet ośmionożni wzbudzają sympatię. Historia jest bliska dzieciom, a jednocześnie zawiera magiczny element odwołujący się do dziecięcej wyobraźni. Bardzo doceniam tez to, że **dzieci w książce pochodzą z różnych grup etnicznych** – takich książek wciąż jest za mało na polskim rynku.

To nie koniec! Oprócz głównej historii znajdziecie tu też **4 strony z ciekawostkami** o owadach z całego świata. Dzieci dowiedzą się, że **w Amazonii żyją motyle pachnąca popcornem, a konik polny ma uszy na… brzuchu.**

<Picture
  src="/images/ania-robaczek-ratuje-pszczoly-8.webp"
  alt="Ania Robaczek ratuje pszczoły"
/>

To książka dla dzieci zainteresowanych przyrodą, ale i dla tych, które, jak Staś wolą nie mieć do czynienia z owadami i innymi małymi żyjątkami. Dzięki lekturze może im się udać przezwyciężyć niechęć czy lęk przed skrzydlatymi stworzeniami.

<Button url="https://gdziekupic.to/buybox.html?id=16906&oid=152457636" />
